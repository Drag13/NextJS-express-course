# Стилізація в Next.JS

Всім привіт, вітаю вас на експрес курсі Next.JS для початківців. Мене звати Віталій Рубан, я працюю в компанії Ітера і сьогодні у нас тема - Стилізація в Next.JS

Я розповім про

- Звичайний CSS та CSS модулі
- Опції - scss, less, tailwind
- Проблеми з css in js

Починаємо.

Зі стилізацією в Next.JS все досить просто. Без додаткових налаштувань, Next.JS підтримує звичайний CSS та CSS модулі. Для глобальних стилей існує файл global.css, для стилізації компонент, краще використовувати css модулі. Головна їх перевага в тому, що ви можете використовувати одні й ті самі класи для різних компонент не боючись що вони будуть заважати один одному.

В якості альтернативи ви також можете використати SCSS для чого буде потрібно його встановити за допомогою команди `npm i sass -D`. Але, з появою CSS змінних, актуальність SCSS зменшилась.

Також ви можете використовувати Tailwind - відносно нову бібілотеку для стилізації яка використовує принцип атомарних класів - один клас визначає одну єдину css властивість. Ця бібліотека досить популярна і має непоганий функціонал. У неї є свої недоліки, але це спірна тема, яка точно виходить за межі нашого курсу. А код з tailwindom викглядає приблизно так як на вашому екрані. Хіба що в справжньому проекті класів буде трохи більше. Або не трохи.

Якщо ви хочете спробувати tailwind - виберіть опцію tailwind під час створення нового проекту, або додайте її власноруч.

Ще один із популярних варіантів стилізації є CSS in JS. Але, наразі, у Next.JS версії 14.0.4 з CSS in JS є проблема - популярні бібліотеки CSS in JS, такі як, наприклад, `styled-components` не працюють з серверними компонентами, а лише з універсальними. Про всяк випадок нагадую, що універсальними компонентами в Next.JS є компоненти які починаються з директиви use-client. Про них ми детальніше говорили на минулих занятті. Тож, якщо ви плануєте використовувати CSS in JS, майте на увазі, що компоненти де буде використаний ваш CSS in JS можуть бути лише клієнтськими(універсальними) і ви втратите всі переваги серверних компонентів.

Тепер до підсумків.

- Звичайний CSS та CSS модулі ви можете використовувати одразу, без додаткових дій
- Якщо вам потрібні препроцесори накшталт SCSS, ви можете встановити їх самостійно
- CSS in JS, поки що, не може бути використаний у серверних компонентах

  Як бачите - все досить просто, давайте тепер спробуємо все це на практиці.
