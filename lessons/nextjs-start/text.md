# Про Next.JS

Всім привіт, вітаю вас на експрес курсі Next.JS для початківців. Мене звати Віталій Рубан, я працюю в компанії Ітера і сьогодні у нас тема - Про Next.JS

Я розповім про

- Що таке Next.JS
- Можливості Next.JS
- Відмінність Next.JS та React

Починаємо.

## Що таке Next.JS

NextJS - це клієнт-серверний фреймворк для створення веб застосунків на React. Давайте пройдемося по цьому визначенню та розберемо його.

Перше: NextJS - клієнт-серверний. Це означає, що він дозволяє писати нам одночасно як клієнтський код, до якого всі звикли, так і серверний код. І все це використовуючи звичний нам JavaScript або TypeScript. Ще одна цікава можливість в Next.JS - серверна частина не обов'язкова. За допомогою NextJS можна писати і звичайні, чисто клієнтські застосунки.

Друге: NextJS це фреймворк. Тобто це не одна бібліотека - а сукупність декількох бібліотек які об'єднані разом для спрощення розробки веб сторінок. Так Next.JS вже містить у собі Router, компоненти для навігації, ефективного завантаження зображень, шрифтів, роботи з метаданими сторінки. Окрім цього Next.JS передбачає що ви будете використовувати певну структуру проекту та дотримуватися конвенцій як називати свої теки та файли.

Третє: Next.JS використовує React. Тут все, я думаю, зрозуміло і так. Next.JS має якось відмальовувати контент і викорстовує для цього React, а не Angular, наприклад. Це дає змогу тим хто знає React майже одразу працювати з Next.JS використовуючи свої попередні знання.

## Можливості Next.JS

Тепер давайте поговоримо про можливості Next.JS

Можливість писати серверний код і перша, чудова можливість NextJS це серверний рендеринг. Зазвичай, React рендериться на клієнті, що негативно впливає на час, через який наш користувач побачить контент заради якого прийшов. Це відбувається тому, що в класичному React застосунку, ми віддаємо браузеру майже пусту сторінку і шмток JavaScript коду, який потрібно спочатку завантажати, потім розпарсити, потім виконати і аж тоді відмалювати. Весь цей час наш користувач чекає і, якщо він не дочекається контенту за якийсь розумний проміжок часу він може піти.

Саме тому ми повернулися до серверного рендерингу - коли ми виконуємо React на стороні серверу, зберігаємо сторінку в кеші і віддаємо готовий до відображення контент на клієнт. А, поки наш користувач буде вивчати контент, ми тихенько виконаємо процес гідрації - перетворимо статичний HTML на живий React застосунок.

Власне це і є перша і дуже корисна можливість Next.JS. Він, так би мовити з коробки, дає вам серверний рендеринг без зайвих зусиль. Що особливо цінно - він також дає нам можливість сгенерувати статичні сторінки наперед, для того щоб мати серверний рендеринг взагалі без серверу. Це супер потужно.

Ще одна дуже цікава можливість яку пропонує нам NextJs - можливість написання серверного коду. З NextJS ми можемо досить легко створювати API ендпоінти, безпечно звертатися до інших сервісів та працювати з базами даних. І все це за допомогою того самого JavaScript або TypeScript до якого ми звикли, а також з усіма нашими улюбленими для цього інструментами - lodash, luxon та інші.

І, нарешті, ще одна приємна можливість Next.JS - фокус на швидкодії, для того щоб ваші відвідувачі отримували контент за яким прийшли якомога швидше. Для цього Next.JS з коробки реалізує ліниве завантаження ресурсів, оптимізує зображення та шрифти, кешує сторінки для того щоб віддати їх без зайвих затримок.

Звичайно Next.JS має свої недоліки перший з який це складність. Особливо це стало помітно з появою серверних компонентів, про які ми погворимо на наступній лекції. Другий недолік Next.JS це певне обмеження наших можливостей, до яких ми звикли в React. Next.JS це фреймворк, який має своє уявлення про те як робити правильні застосунки і, звісно, він також має функціональні обмеження. Третій недолік Next.JS, який я сподіваюся буде скоро виправлений, полягає в тому, що зараз NextJS активно впроваджує серверні компоненти, які мають певні обмеження, то ж деякі бібліотеки, такі як MaterialUI, наразі з серверними компонентами не працюють. Для цього є рішення, але це банально не зручно і не дає змоги розкрити весь потенціал серверних Next.JS

Також варто зазначити що, незважаючи на те що Next.JS це фреймворк, він не пропонує з коробки рішень для:

- Роботи з базами даних
- Аутентифікації
- Локалізації
- Стейт менеджменту

Вибір або реалізація всіх цих інструментів - на ваш розсуд.

## Відмінність Next.JS та React

Тепер я думаю вам буде дуже просто зрозуміти відмінність Next.JS та React.

React - це просто бібліотека для відображення контенту на клієнті. А Next.JS це цілий комбайн який використовує React та інші бібліотеки для того, щоб ви могли швидко і зручно розробляти веб сторінки. 

Тепер давайте до практики. Давайте створимо застосунок з нуля та додамо туди наш перший контент, а саме перелік лекцій до мого попереднього курсу - React для Початківців
